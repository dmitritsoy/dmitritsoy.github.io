Op zaterdag 24 september vieren we dat de Nevobo 75 jaar bestaat! In Arnhem is een speciale wandelroute uitgezet die jou en je clubgenoten langs highlights uit de volleybalgeschiedenis leidt. Onderweg maak je ook tussenstops om aan je eigen volleybalskills te werken, op de foto te gaan met de WK-beker én op het terras bij te tanken onder het genot van een hapje en een drankje. De dag wordt spectaculair afgesloten met een avondje topvolleybal in GelreDome! 
 
Kortingsactie: de eerste vier deelnemers zijn gratis 
Speciaal voor verenigingen is er een kortingsactie, zodat jij en je clubgenoten voordelig kunnen genieten van het volleybalfestijn in Arnhem. De actie is als volgt: de eerste 4 deelnemers zijn gratis. Daarna betaal je €7,50 euro per deelnemer.  
 
Trakteer je vrijwilligers, een dag op pad met het bestuur én het ideale teamuitje!  
Twijfel je nog of het festijn interessant is voor jouw vereniging? In dat geval halen we die vraagtekens graag weg door je op ideeën te brengen. Zo kun je 75 jaar Nevobo bijvoorbeeld benutten door: 

de vrijwilligers van jullie club in het zonnetje te zetten en ze op een toffe activiteit te trakteren,  
samen met de bestuursleden het nieuwe seizoen op een toepasselijke manier af te trappen,  
de teams binnen jullie vereniging te wijzen op het ideale teamuitje,
of met zoveel mogelijk leden naar Arnhem af te reizen voor een geweldige clubdag. 
Spread the word! Belangrijk om erbij te vermelden: er worden geen competitiewedstrijden gepland op 24 september.  

Programma 75 jaar Nevobo

Dit kun je verwachten als je jouw vereniging opgeeft voor 75 jaar Nevobo op 24 september in de binnenstad van Arnhem: 

Je bent vanaf het begin van de middag welkom in het centrum van Arnhem waar je ontvangen wordt met een goodiebag.   
Vervolgens begint een mooie wandeling door de binnenstad van Arnhem van 2,3 kilometer. De tour leidt je langs meerdere highlights uit de geschiedenis van 75 jaar (top)volleybal.   
Onderweg maak je een tussenstop bij de Trophy Tour en kun je jezelf vereeuwigen met de WK-beker.   
Ook kom je tijdens je wandeling verschillende volleybalactiviteiten tegen. Die kun je benutten om je eigen skills naar een hoger niveau te tillen.   
Misschien heb je het al voorbij zien komen: op de route door de Arnhemse binnenstad kom je meerdere streetpaintings tegen, met een link naar het WK! Een mooi moment voor een kleine fotoshoot met de kunstwerken.   
Uiteraard zorgen we ervoor dat je energiepeil op orde blijft. Je krijgt een tegoedbon om bij diverse horecagelegenheden te besteden.   
Aan het einde van de dag is het tijd om van het verleden over te schakelen naar spektakel in het heden. Vanaf 18.30 uur mag je alle wedstrijden van de avondsessie van het WK bijwonen! De volgende wedstrijden staan dan op het programma:    
18.30 uur        Dominicaanse Republiek - Korea 
19.30 uur        USA - Kazachstan 
20.30 uur        Brazilië - Tsjechië 

Ben je daarna nog niet verzadigd? Geen probleem, we trakteren alle deelnemers van 75 jaar Nevobo op 25% korting op een ticket voor Nederland-Kameroen op zondag 25 september om 16.00 uur. Hierbij geldt wel, vol=vol, dus wees er snel bij!
